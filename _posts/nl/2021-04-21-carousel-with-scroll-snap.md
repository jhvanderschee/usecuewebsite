---
title: Carousel met scroll snap
---

Scroll snap is een relatief nieuwe feature in CSS, die sindskort ook [behoorlijke goed ondersteund wordt](https://caniuse.com/?search=scroll%20snap). Deze feature was 'good for nothing', aldus [een angry mob in 2016](https://css-tricks.com/introducing-css-scroll-snap-points/). Drie jaar later was men echter een stuk enthousiaster over de carousel met scroll snap, gemaakt door Nolan Lawsons.

Het was echter niet Nolan, maar de [Google Scroll Survey](https://web.dev/2021-scroll-survey/) die mij inspireerde. Een standaard 'header carousel' is de perfecte 'use case' voor scroll snap. Ik liep tegen Nolans werk aan tijdens mijn onderzoek hiernaar. Nolan [beschrijft](https://nolanlawson.com/2019/02/10/building-a-modern-carousel-with-css-scroll-snap-smooth-scrolling-and-pinch-zoom/) drie componenten: 'scroll snap', 'smooth scroll' en 'pinch to zoom'. In onze carousel hebben we echter geen pinch to zoom nodig en smooth scroll werkt tegenwoordig met slechts 1 regel CSS. Ik hoefde dus alleen maar scroll snapping te bouwen. Nolan maakte zich nog druk om IE support, maar wij uiteraard niet meer. Daardoor kon ik anchor links gebruiken in plaats van javscript voor smooth scroll, wat resulteerde in betere prestaties en betere 'degradering' (graceful degredation).

Benieuwd naar het resultaat? Check mijn [carousel met native scroll en touch ondersteuning](https://codepen.io/joosts/pen/MWJBPgo?editors=0010) op Codepen. De carousel scrollt supersoepel, 'degradeert' mooi en is slechts 3kb groot.

Fantastisch! Maar wat betekent dat in een groter perspectief? Moderne technologie maakt het mogelijk om lichtere websites te bouwen, omdat HTML en CSS steeds krachtiger worden. Wat [ooit](https://flickity.metafizzy.co) 120kb javascript vereiste, kan nu in minder dan 3kb gerealiseerd worden. We hebben ook [meer bandbreedte](https://www.nngroup.com/articles/law-of-bandwidth/) en snellere computers tot onze beschikking. Wat onmogelijk leek en slechts [een grappige reclame](/blog/websites-that-load-instantly) was in 2008, is nu binnen handbereik: [het laden van een volledige website in 0.1 seconde](/blog/websites-that-load-instantly). 

Hoewel [direct ladende websites](/blog/websites-that-load-instantly) beter bereik, meer conversie en een betere gebruikservaring hebben, gaat de wereld niet die kant op. Gemiddeld worden website steeds [zwaarder](https://httparchive.org/reports/page-weight), wat mogelijk wordt gemaakt door de [toenemende bandbreedte](https://www.nngroup.com/articles/law-of-bandwidth/). Maar, zoals verwacht, neemt ook [de variatie](https://httparchive.org/reports/page-weight) toe. Dit betekent dat je tegenwoordig een keuze hebt. Wil je dat je volgende website traag en zwaar is of een razendsnel en vederlicht wonder van moderne techniek?

Ge√Ønteresseerd? [Neem contact op!](/contact)