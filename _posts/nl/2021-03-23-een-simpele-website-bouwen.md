---
title: Een simpele website bouwen
---

Onlangs heb ik een simpele website met een standaard WordPress thema van Envato geoptimaliseerd. Daar komt toch nog best veel bij kijken.

De opdrachtgever was eigenlijk best tevreden met zijn website, maar het (Envato) thema werd al tijden niet meer onderhouden en de hosting was traag, duur en onderhoudsgevoelig. De opdrachtgever vroeg mij wat hij hiermee aan moest en ik heb hem geadviseerd om over te stappen naar de Jamstack.

Ik heb de website gemigreerd naar de Jamstack. In dat proces heb ik de website vrijwel volledig herbouwd. Daardoor is hij ongeveer drie keer zo snel geworden en zijn de kosten voor het onderhoud drastisch verminderd. 'En passant' hebben we ook de content verbeterd. Technisch gezien is er dus eigenlijk meer sprake van nieuwbouw dan van optimalisatie.

De klant was (net als ik) erg tevreden met het eindresultaat. De website is mooier, sneller en gebruikersvriendelijker. De onderhoudskosten zijn lager geworden en de inhoudelijk is de website ook verbeterd.

Wil je weten wat er allemaal komt kijken bij zo'n project? Ik heb geprobeerd er een lijstje van te maken:

## Productie

- schrijven van nieuwe HTML
- schrijven van nieuwe CSS (in rem)
- media queries maken voor mobiele weergave
- CMS koppeling aanmaken
- optimaliseren van de teksten
- logo omzetten naar vectorformaat
- afbeeldingen comprimeren
- maken van renderingen voor de webshop
- OG tags aanmaken
- video's als plaatjes inladen (met doorklik)
- externe scripts verwijderen
- lettertypes lokaal inladen
- iconen omzetten naar svg (ipv icon font)
- javascript verplaatsen naar de footer

## Testen

- paginagroottes controleren (<1mb)
- testen van score op web.dev (95+ score)
- testen van score op tools.pingdom.com (<2s)
- testen van verschillende browsers
- OG tags controleren

## Opleveren

- DNS omzetten
- SSL certificaat installeren
- maken van 301/redirects
- CMS uitleg geven

## Nazorg

- links naar de website maken
- Google Search Console koppelen
- zoekverkeer vergelijken (voor en na livegang)
- klant ondersteunen bij CMS wijzigingen

Ben ik iets vergeten (ongetwijfeld)? [Ik hoor het graag.](/nl/contact)